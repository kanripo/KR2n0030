# -*- mode: mandoku-view; -*-
#+TITLE: 金薤琳琅
#+DATE: 2015-08-24 22:54:53.124758
#+PROPERTY: ID KR2n0030
#+PROPERTY: BASEEDITION WYG    
#+PROPERTY: JUAN 提要
<pb:KR2n0030_WYG_000-1a>¶
欽定四庫全書　　　　　史部十四¶
　金薤琳琅　　　　　　　目録類二(金石之屬/)¶
　　提要¶
　　　　(臣/)等謹案金薤琳琅二十卷明都穆撰穆有¶
　　　　壬午功臣爵賞録已著録是書仿𨽻釋之例¶
　　　　取金石文字蒐輯編次各為辨證凡周刻二¶
　　　　秦刻六漢刻二十三隋刻五唐刻二十七於¶
　　　　古碑皆録原文其剥落不完者則取洪适𨽻¶
<pb:KR2n0030_WYG_000-1b>¶
　　　　釋補之不盡據石本也潜硏堂金石文跋尾¶
　　　　論其載韓勅造廟禮噐碑不知𨽻釋所錄但¶
　　　　有碑隂而無兩側乃誤合兩側於碑隂更譏¶
　　　　洪适之闕漏又論其所釋兩側之文以河南¶
　　　　匽師為河浦退師任城亢父為俟成交父舛¶
　　　　謬殊甚今考其中若第七石鼔内斿字下一¶
　　　　字石鼔作&KR0008;薛尚功作憂此乃作夏㑹稽石¶
　　　　刻無辠之辠即罪字此作辜字書體頗誤又¶
<pb:KR2n0030_WYG_000-2a>¶
　　　　泰山石刻既天下句秦篆譜既字下有平字¶
　　　　與史合而此碑於既字下不註闕文踈略尚¶
　　　　往往而有然所錄碑刻具載全文今或不能¶
　　　　悉見金石文跋尾謂所載貞元九年姜嫄公¶
　　　　劉廟碑今已損失三十餘字是可以備參核¶
　　　　矣穆别有南濠文略六卷其後二卷即此書¶
　　　　所載諸碑跋葢用集古録跋尾編入本集之¶
　　　　例然穆之文章在可傳可不傳之間不若以¶
<pb:KR2n0030_WYG_000-2b>¶
　　　　此本孤行也乾隆四十二年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
